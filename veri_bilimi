
Veri bilimi hemen hemen tüm uzmanlık alanlarına nüfuz eden ve yer yer son derece teknik bir konu olmasına rağmen teknik olarak insanın önyargılarını,
psikolojisini de içermesi nedeniyle bilişsel bilimden bu yana içerisinde en çok felsefe barındıran bilim dalı olmaya adaydır.

Ama ben bu yazımda felsefe yapmak yerine yine konuyla paralel olarak teknik konulara insanın önyargısının nicel olarak da tesir ettiği, "engineering judgement" 
tabirinin sezgisel olmaktan çıkıp denklemlere döküldüğü mühendislik alanında veri biliminden bahsetmek niyetindeyim.

Öncesinde tecrübe gittikçe özgüven ve biraz da kibir kazanan ustaların tekelinde iken veri bilimi sayesinde hevesli bir çırağın da hizmetindedir. Bu kişi doğru 
öğrenme modelini geçmiş verilere uygulayarak bir ustanın seneler boyu elde ettiği içgörüyü saatler içerisinde edinebilir. Hatta yanlılık/önyargı kavramlarına 
özellikle büyüteç tuttuğundan bu bilgisi çok daha sağlam ve muhtemelen çok daha geniş çaplı olacaktır.
