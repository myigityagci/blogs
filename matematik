
Gece karanlık olduğunda varlığı bile sürekli olmayan ay ışığında yolunu bulmaya çalışan insan ateşi bulduğunda fiziksel koşulları için ne kadar sevindiyse
sezgileriyle hayatta kalmaya, çevresini anlamaya çalışırken matematiği bulması da zihinsel koşulları için o derece sevinmelidir. Matematik sezgilerimizin 
yetişemediği noktada şablonlarla ilerlememizi, yani esas olanın anlaşılmazlığını bize tanıdık imgelerle tekrar kurgulamamızı sağlamaktadır. Bunun en büyük
delilini son yüzyılın fiziğinde bulmaktayız. Newton ve Galileo zamanı günlük fenomenleri nicel olarak not etmeye yarayan matematik, artık sezgilerin ve günlük 
hayatın ötesine geçerek bize asla doğrudan bağlantı kuramayacağımız makro yasalar (görelilik kuramı) ve mikro yasalar (kuantum fiziği) arasında bağlantı kurmuş
ve günümüz teknolojisini mümkün kılmıştır. Matematik insanın doğaya en büyük meydan okuması ve belki bir gün ona hükmetmesinin anahtarıdır.
